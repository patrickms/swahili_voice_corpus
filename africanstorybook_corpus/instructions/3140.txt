book_3140_line_title.wav: Mke Mti. 
book_3140_line_0001.wav: Hapo zamani za kale, paliishi mzee aliyekuwa tajiri wa kila kitu  shamba kubwa lenye rutuba, ng'ombe, na mbuzi
book_3140_line_0002.wav: Lakini jinsi alivyokuwa akizeeka ndivyo alivyokuwa akihuzunika kwani alikosa kitu fulani
book_3140_line_0003.wav: Hakuwa na mke
book_3140_line_0004.wav: Alipokuwa chini ya mti siku moja, alipata wazo zuri sana
book_3140_line_0005.wav: Sasa kama hatapata mke, labda atajitengenezea mmoja
book_3140_line_0006.wav: Sasa akaanza kazi ya kumchonga mke kutoka kwa gogo la mti
book_3140_line_0007.wav: Wakati alikuwa amemaliza kuchonga sanamu, aliigusa macho ikaanza kuona
book_3140_line_0008.wav: Kisha aliipulizia pumzi ikawa hai
book_3140_line_0009.wav: Akawa mwanamke mrembo zaidi ya wote aliokuwa ameona
book_3140_line_0010.wav: Alipiga magoti mbele yake na kumwomba awe mkewe
book_3140_line_0011.wav: Yule mume alimvisha kimori, shanga, na mkufu wa kichwani, ishara kwamba alikuwa ameolewa
book_3140_line_0012.wav: Kisha alimjengea nyumba kwa matope na nyasi
book_3140_line_0013.wav: 'Ninakuomba kitu kimoja tu,' jamaa alisema
book_3140_line_0014.wav: 'Usimwambie mtu yeyote mahali ulikotoka
book_3140_line_0015.wav: '   Lakini kabla ya kipindi kirefu, vijana kutoka kijiji jirani walianza kusema, 'Inawezekanaje mzee kama huyu kumwoa msichana mrembo namna hii!' Basi wakaamua kumwiba msichana yule wampeleke kijijini kwao
book_3140_line_0016.wav: Mkewe alipoibiwa, mzee alihuzunika sana
book_3140_line_0017.wav: Alihisi kwamba hangeishi bila mkewe
book_3140_line_0018.wav: Lakini akafikiria, 'Labda nikipata kitu chochote kutoka kwake nitapata faraja
book_3140_line_0019.wav: ' Kwa hivyo, alituma njiwa wawili wakamtafute mkewe, wamwimbie na wamletee kitu chochote kutoka kwa mkewe
book_3140_line_0020.wav: Walipomwona walimwimbia wimbo mtamu katika lugha ya ndege: Mke mti, mke mti, Mrembo kuliko wote, Tumetumwa na mumeo, Tunakujia kimori, Turudishe kwa mumeo, Asije kukusahau
book_3140_line_0021.wav: Aliwapa Kimori chake wakapuruka, juu ya milima, juu ya mito, hadi wakarudi kwa mumewe
book_3140_line_0022.wav: Mzee alipokea kimori akakishika usoni mwake kwa furaha akapata faraja
book_3140_line_0023.wav: Lakini hiyo faraja haikudumu muda mrefu: Aliwatuma wale njiwa tena wakamwimbie mkewe: Mke mti, mke mti, Mrembo kuliko wote, Tumetumwa na mumeo, Tunakujia mkufu Turudishe kwa mumeo, Asije kukusahau
book_3140_line_0024.wav: Basi wakarudi tena wakibeba mkufu ambao ulikuwa ishara ya mwanamke aliyeolewa
book_3140_line_0025.wav: Aliuchukuwa ule mkufu wa kichwani akapata faraja ya mke wake aliyekuwa katika kijiji cha watu wengine
book_3140_line_0026.wav: Baada ya muda mfupi aliwaita njiwa tena, akawatuma kwa mkewe tena wakamwimbie: Mke mti, mke mti, Mrembo kuliko wote, Tumetumwa na mumeo, Ataka maisha yako, Turudishe kwa mumeo, Asije kukusahau
book_3140_line_0027.wav: Kwa hivyo, walienda tena mara ya tatu wakatua mabegani mwake
book_3140_line_0028.wav: Walipokuwa wakiimba, kila njiwa alikuwa akidona na kumng'oa jicho
book_3140_line_0029.wav: Punde si punde, akageuka na kuwa sanamu
book_3140_line_0030.wav: Miguu na mikono yake ilidondoka
book_3140_line_0031.wav: Kichwa vilevile kilianguka
book_3140_line_0032.wav: Akaanguka chini, pu!   Mumewe alilisukuma lile gogo la sanamu kwenye mto
book_3140_line_0033.wav: Akalisimamisha upande wa mizizi ukiwa majini
book_3140_line_0034.wav: Na baada ya kupata maji na kupigwa na miale ya jua lile gogo liliota majani tena kama zamani
book_3140_line_0035.wav: Na wakati upepo uvumapo, majani yake hushusha pumzi kama vile mwanamke hushusha pumzi anapotamani kumwona mumewe